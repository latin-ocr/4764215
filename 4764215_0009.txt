ln Syracusarum oppugnatione describenda quae ratio
intercedat inter Polybium el Livium.

Polybius et Livius cum et antiquissimi sint et maxima auctoritate eorum, qui oppugna-
tionem Syracusarum nobis accuratius tradiderunt, primum de ratione, quae intercedat inter eos
in hac oppugnatione describenda‚¹) diiudicare velim. Livium enim ipsa verba Polybi secutum
esse neque ex ullo alio fonte hausisse si comprobari potest, non opus erit eius rationem habere
sed unius Polybi auctoritatem respicere.

Quod si quis dicit, quibus e tontibus scriptor aliquis hauserit, qui accurate examinare
ac pertractare velit, ei totum scriptoris opus pertractandum esse, recte illum iudicare equidem
haud ignoro. ea vero materia apud Livium tanta est, ut modum huic dissertationi constitutum
multo excedat. attamen, praesertim cum singulae partes tertiae decadis singillatim exquiri debeant,
si ad unum locum subtilitate atque diligentia quam maxima illustrandum aggressus ero, spero
quod voluerim me esse demonstraturum atque ad eam rationem, qua Livius libros suos
conscripserit, accurate cognoscendam aliquid allaturum.

Ac profecto Polybius et Livius ita inter se consentiunt, ut dubium non sit, quin inter
se cohaereant. quod quomodo fiat, quaeramus.

Ac primum Livium in capitibus illis, quae huc pertinent, Graecum aliquem auctorem
secutum esse apparet et ex eius verbis, quorum Graeca torma retinetur, velut »Nasson«,
»tropaea«‚²) et ex genetivo, ut ita dicam, chorographico XXlV 353 »ad Pachyni promunturium«,
et ex Graecis verbis elocutione circumscriptis vel explicatis. Latini enim scriptoris alicuius verba
si reddidisset, vix verisimile est apud Livium ulla sermonis Graeci vestigia remansura fuisse.
itaque cum de alio auctore Graeco cogitandum non esse inter omnes constet, aut Livium Polybi
ipsius narrationem expressisse aut utrumque ex eodem tonte hausisse necesse est.

Plurimi viri docti Livium his locis Polybio ipso usum esse iudicaverunt:

Nissen, Kritische Untersuchungen zur 4. und 5. Dekade des Livius, p. 84.

Buchholz, Quibus fontibus Plutarchus in vitis Fabii Maximi et Marcelli usus sit,
Gryph. 1865, p. 36 ss.

Guilelm. Michael, De ratione, qua Livius in tertia decade opere Polybiano usus
sit, Bonn. 1867, p. 25 sq., p. 51 sq.

¹) Agitur de eis tantum partibus, quae et a Polybio et a Livio nobis traditae sunt, Pol. vlll 5-9. Vlll 37.
Liv.x xxlv 33, 1. 3. 9--35,1. XXV 23, ll. 14—24, 3. 6.

²) XXV 24, 8; 30, 9. 12. XXV 29, 6. hos locos ab eodem ac eos, quos supra diximus, auctore pendere
mihi videtur certum esse.

 

