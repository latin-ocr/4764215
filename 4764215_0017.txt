Xl

Praeterea si Liv. ξ 5 dicit: „sagittarii etc. vix quemquam sine volnere consistere in muro
patiebantur,“‘ cum apud Polybium nihil legamus nisi δί ὢν ἔμελλον τοὺς ἀπὸ τῶν ἐπάλξεων
μαχομένους ἀναστέλλειν Livius factas res pro petitis vel praeparatis substituit, cuius rei iam supra
p. V. exemplum attulimus.

Nunc venio ad eam rem, quae, cum Livius et Polybius inter se dissentiant, semper
gravissimo argumento fuit, v. Ahrendt. p. 32, ὁ. apud Polybium enim binis quinqueremibus
coniunctis sambucae ad murum afferuntur, quae quomodo institutae sint accurate describitur
ξ 3-11; Livius autem has naves „turres contabulatas machinamentaque alia
quatiendis muris“ portasse narrat. sed equidem dubium non esse existumo, quin Livius,
quoniam totam obsidionis narrationem valde contraxerit —- ex quinque enirn capitibus Poly·
bianis exsistit paulo plus unum Livi —‚ sambucas eorumque institutionem consulto omiserit,
quia neque longius narrare neque, qua erat levitate, rei minus notae tam diligenter operam dare
volebat, ut eam latino sermone recte describere posset. quales apparatus quam difficile ei fuerit
recte explicare, ex descriptione ferreae manus ἓ 10. 11 intellegitur, cf. infra pag. Xlll.¹)

Quod quam recte disputatum sit, ut planius intellegatur, singula paulo accuratius
consideremus. ac primum initio descriptionis illius Livius ipsa Polybi verba paene expressit.
naves autem inter se colligatae et sambucae apud Polybium cum separari non possint, fieri non
potest, ut Polybius, si ab Eumacho (secundum Abrendtium) aliove colligatas naves deprompsisset,
aliunde pro turribus in naves impositis sambucas sumpturus fuerit. attamen Ahrendtio (et
Buchholzio) videtur res ita se habere.

Multo melius omnia intellegemus, si Livi rationem vertendi respexerimus; quae qualis
hoc loco fuerit illustremus. primum enim rem secundum Polybium exponere coepit, ξ 6 „iunctae
aliae binae“ etc. deinde cum totam sambucarum descriptionem, quae cum longa esset turn vix
contrahi posset, intellegere satis difficile esse videret, eum belli apparatum accurate ac diligenter
explorare atque cognoscere veritus breviter eas machinas posuit, quae ei et notae erant (ex
Caesaris al. libris) et ad rem quadrare videbantur. quam sententiam veram esse eo quoque
comprobatur, quod Livius postea ne commemorat quidem naves suas colligatas quidque illae
machinae effecerint. quibus respectis Hesselbarthio (p. 477 adnot. l> assentior, qui putat Livium
descriptione consulto relicta verbis τοῖς πύργοις cap. 7, l ad „turres“ suas ductum esse. notanda
quidem sunt etiam cum verba illa vaga nec satis 'definita „machinamentaque alia quatiendis
muris,“ quae eodem modo, quo supra c. 33, 9 verba „omnis apparatus oppugnandarum urbium‚“
cum „primo impetu,“ quo Romani apud Livium in urbem invadere volunt, discrepant, tum
vocabulum „machinamentum,“ quod apud Livium hoc uno loco invenitur, cum ceteris locis
omnibus vocabulo „machina“ utatur, quasi verbo minus usitato belli apparatum minus perspicuum
significare velit.

Neque igitur mirum est, quod Livius postea sambucas, ubi apud Polybium iterum
adferuntur c. 7, 8. 10, omisit, quin etiam c. 8, 5κ--ὁ illud a Marcello facete dictum neglexit.

t 'nteits' quae secuntur, ξ 8——11, optime intellegitur, quomodo Livius auctoris sui verba
ver ere soea.

Ex Polybi c. 7, 1—3, qui locuS, quod attinet ad veterum rem tormentorum, gravissimus
est, videmus magna tormenta ad tela per longiora tantum spatia mittenda idonea tuisse: cum
hostis propius accesserat, in eorum locum minora substitui necesse erat.²) nam tormenta ad suum

 

Michael p¹)3}e dubitare quidem opus est, quin Livius descriptionem Graecam intellegere potuerit, ut putat Guil.

²) Holmius in hist. Sic. 111 p. 54 verba πρὸς ἁπαν ἐμβελὲς διάστημα ita intellexit: Archimedes habe
Maschinen autgestellt „je einen Pleilschuss weit“, scil. von einander!

