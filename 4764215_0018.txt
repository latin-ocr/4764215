Χ11
quodque spatium instructa erant, κατὰ λόγον ἀεὶ πρὸς τὸ παρὸν ἀπόστημα § 3. apud Livium autem
respondent et „naves, quae procul erant,“ illis Polybi, quae sunt πόρρωθεν ἐπιπλέοντες, et
„propiores“ iisdem, cum propius accessissent, ita, ut maximorum tela tormentorum super trans-
volarent. primum pro tormentis saxa vel tela scribit Livius, quia τὰ βέλη tela esse existimabat,
cum hoc loco tormenta significent, velut Vlll 9, 2; lV 70, 2. deinde qua de causa contra naves,
quae propius accesserint, minora tela missa sint, non intellegens explicandi causa dicit „levioribus
eoque magis crebris telis.“

Eodem modo Livius addit verba „ut sui volnere intacti tela in hostem ingererent,“ ut
causam afferat, cur in muris cava facta sint;¹) apud Polybium autem illae fenestrae exsecantur,
ut in eas naves, quae noctu proxime accesserunt et ἐντὸς βέλους, ut ita dicam, „im toten Winkel“,²)
sunt, tela conici possint.

Quas naves nunc demum affert Livius: ξ 10 „quae propius (etiam) subibant naves, quo
interiores ictibus tormentorum essent,“ quae verba idem significant quod Polybi γενομένων αὐτῶν
ἐντὸς βέλους πρὸς τῇ γῇ. quas in naves Livius, cum fenestras apertas esse iam antea dixerit,
tollenonem adhibitum esse narrat eamque machinam componit ex duobus illis machinarum
generibus, quorum alterum Polybius dicit adversus sambucas, alterum in naves cratibus protectas
institutum esse; quo simul fit, ut ei opus non sit sambucarum mentionem facere. videmus
igitur et quantopere Livius rationes earumque causas turbet ac confundat et quam neglegenter
et sine ulla subtilitate res contrahat, qua ratione diligenter perspecta eum ex alio fonte hausisse
concedere non possimus.

Ad hunc locum nonnulla adnotabo. apud Livium Archimedes murum „ab imo ad
summum“ cavis aperuit, quod inepte excogitatum est ad rem augendam orationemque ornandam.
quod si „cubitalia fere cava“ dicit pro Polybi ,,τρήματα παλαιστιαῖαίί, etsi Ahrendtius p. 33, 7
id concedere non vult, sine dubio mendum est Livio attribuendum. narn cubitalibus fenestris
defensores ab incidentibus telis tectos non esse (quam ob ipsam rem cava instituta esse Livius
quidem dicit) iam Guil. Michael p. 36 recte adnotavit. videmus igitur hoc quoque loco Livium
stultum in modum a Polybio dissentire.³)

Polybi vocabulum deminutivum σκορπίδια (ἓ 6) Livium „scorpiones modicos“ (ξ 9) vertisse
perspicuum est.

Livium autern ex Polybi duobus machinarum generibus (c. 7, 8-11 et c. 8, l -4) unam
fecisse (c. 34, 10—11) supra diximus. etenim „tolleno super murum eminens“ ex Polybi ,,ὄργανα
ὑπὲρ τοῦ τείχους ἀνιστάμενα καὶ προπίπτονταίί sumptus est et „terrea manus,“ quae ex tollenone
dependet, plane respondet ,,χειρὶ σιδηρᾷ“ alterius Polybi machinarum generiS. ac profecto multis
verbis concinere scriptores ut intellegamus, haec exempla afferam:

χεῖρα σιδηρᾶν ἐξ ἁλύσεως δεδεμένην ferrea manus firmae catenae inligata

ὅτε δὲ κουφίζων τὴν πρῶρραν suspensa prora

ὀρθ-ὸν ποιήσειε τὸ σκάφος ἐπὶ πρύμναν navem in puppim statuebat

πλήρη θαλάττης ἐγένετο aliquantum aquae acciperet

καὶ ταραχῆς cum ingenti trepidatione nautarum.

atque „grave libramentum plumbi“ ex altera Polybi machina videtur sumptum esse, v. ξ 9
σηκώματα μολίβδινα.4)

1) adfer „ex occulto“ ξ 9 fin.
⁸) Ahrendtius (p. 35) rem omnino non intellegit, cum ἐντος βέλους vertat „in Schussweite“.
³) idem iudicat Weissenbornius ad. h. l.

ἰ ta‘) cteterugi 1,Ιιξὺξ-ειηιοεῐιΐιιιτι plumbi, etsi gravissimum est, nunquam navem sursum moliri potest. etiam haec
res nep es apu ivium.

