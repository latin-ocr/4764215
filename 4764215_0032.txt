et Diodorus aliis locis cum Livio consentiat, illae res ad Dionem redire videntur.¹) etsi Tzetzes
plus praebet quam Zonaras, non est, quod putemus Tzetzae verba a Dione non dependere,
quoniam Zonaras Dionis verba in brevius contraxit. ceterum si exquirere volumus, quibus ex
fontibus scriptores hauserint, Archimedis mortis narrationes respicere vix opus est, cum ea res
veteribus hominibus notissima esset et diverso modo saepe narraretur, cf. Valer. Max.

Β. De Dione Cassio-Zonara (ΙΧ c. 4. 5.).

Plurimi viri docti Dionem eis locis Livio usum esse existimant. et re vera auctorem,
quem Dio secutus est, cum Livio arcta, ut ita dicam, propinquitate coniunctum esse statim videmus.
neque tamen discrepantiae desunt.

Ac primum cum Polybio contra Livium consentit Dio duobus locis: commemorat enim
l) milites sublatos (Zon. ΙΧ 4, 7) — sed is locus corruptus esse videtur ac intellegi non potest,
cf. Boissevain. Dion. l p. 233' adnot. ad 3a- —; 2) Appi „Pulchri“ nomen Zon. lx 4, 9, cf. Polyb.
vl119, 12 et Liv. XXlV 35,1, quod minoris momenti est. — praeterea plane non consentiunt cum
Livio pugnae l-limilconis ΙΧ 4, 9. ’ ’

Cum Livio autem contra Polybium Dio consentit, ubi νῆες καὶ πυργοφόροι admoventur
(Zon. ΙΧ 4, 7), quae turribus illis contabulatis Livi (xxlv 34, 7) respondent, cum Polybius de
sambucis loquatur. apud Plutarchum autem nos Dionis similia invenire per se intellegitur, quia
curn Polybio et Livio tam arcte propinquus est.

Schwartzius in Paulyi-Wissowae encyclopaedia toto Dionis opere examinato Dionem
aliquos annalium scriptores dicit secutum esse, non Livium, illos autem hic illic Polybiana quoque
servavisse. „Dio“‚ inquit, „gibt fiir die ersten 6 Jahrhunderte der Stadt eine Mischung der Anna-
listik, die trotz aller Beriihrungen von Livius unabhangig ist; das ist das Gesamt-Resultat, das als
sicher bezeichnet werden darf.“ quae vir doctus eruit, etiam ad nostrum locum optime quadrant.
qua re Dionem hoc loco aliquem annalium scriptorem, qui et Livi simillimus erat et multa Polybi
vestigia praebebat, secutum esse ego quoque censeo.

Sed duae horum Zonarae capitum (lx 4. 5) partes excipiendae sunt: primum enim, quae
de speculis causticis, deinde quae de Archimedis morte narrat. quae partes ad alium scriptorem
redeunt aetate, ut apparet, posteriorem, qui Graecis litteris opus suum conscripsit: quod
demonstratur verbis παρ’ κεφαλὰν, ἔφη, καὶ μὴ παρὰ γραμμάν.2) duae igitur partes cum et narra-
tiuncularum memorabilium speciem praebeant et ad Archimedem pertineant, ex collectione rerum
memorabilium Graeco sermone conscripta videntur depromptae esse.

C. De Appiani
ἐκ τῆς Σικελικῆς libr. c. 3. 4.

Haec fragmenta id tantum dici potest cum Liv„ qui solus de eisdem rebus refert, xxlv
27—29 et fortasse XXV 26, 3 non consentire. neque haud neglegendum est Tycham proditione
captam esse ab Appiano narrari; quod cum apud neminem aliorum auctorum inveniamus,
Appianus scriptorem in suum usum videtur vertisse, qui cum nullo alio auctore servato cohaeret.

¹) ceterum ea, quae Tzetzes de Archimedis morte narrat, a tribus omnibus Plutarchi narrationibus
discrepant. consentiunt autem ea, quae Tzetzes v. 107 de navi oneraria ab Archimede promota narrat, cum
Plut. e. 14 ν. 50.

Ex Dione etiam ea orta sunt, quae Tzetzes de speculis causticis refert, ef. Zon.

afferendum est Zon. 14, 3, cf. Dion. Cass. ed. Boissevain. p. 232 ad v. 14 b.

²) cf. Soltav., Liv. in d. lll. Dekade, p. 110 ss.

