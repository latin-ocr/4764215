XVl

 

oppressos in cubilibus interfecerunt“ posset intellegi ——; ¹) illi vero pauci custodes in muro
remansissent, cuius in turribus dormivissent, quoniam in ipso muro cubilia esse non poterant2)

Neque tamen res ita tuit. nam ut omittam ne tum quidem de „ingenti solitudine“ dici
potuisse neque „paucos“ in muro remansuros fuisse, ut in eius turribus dormirent, certe opus
erat Hexapyli a muri turribus dilucide discernere. omnino haec interpretatio, praesertim cum illa
tantum coniectura „custodum“ efficiatur, maxime est artificiosa. nam si mente integra Livi verba
legerimus, turres illas muri esse intellegemus, quippe quas antequam* ad Hexapylum pervenissent,
Romanos praeterire necesse esset. tum vero, ut supra dixi, quod additum est, „paucos ......
interfecerunt“ ad rem nullo modo congruit.

Livius autem si has res, praesertim cum non esset homo militaris, minus dilucide et
perspicue narravit, id eo potissimum factum esse equidem existimo, quod hoc quoque loco
Polybium ante oculos habuit ac vertere voluit. atque re vera quam multa hic ad verbum versa
sunt! velut Livius τὴν ἐφοδίαν ἔρημον εὕρισκον rem, ut saepius, nimis augens vertit „per ingentem
solitudinem“. deinde ct.

οἱ γὰρ εἰς τοὺς πύργους ἠθροισμένοι διὰ τὴν θυσίαν quia magna pars in turribus epulati

οἱ μὲν ἀκμὴν ἔπινον aut sopiti vino erant

οἱ δ’ἐκοιμῶντο πάλαι μεθυσκόμενοι aut semigraves potabant.
tum pro ἐπιστάντες ἄφνω τοὺς πλείστους αὐτῶν ἀποκτείναντες verba „paucos eorum oppressos inter—
fecerunt“ scribit. sed cum, quantopere ea abhorreant ab „ingenti solitudine,“ animadvertisset,
vocem „tamen“ addit.

lam scriptoribus accurate inter se comparatis Livium in oppugnatione Syracusarum
enarranda uno auctore Polybio usum esse cognovimus: sequitur, ut ille, quod ad res pertinet,
neglegi possit eis quidem in partibus, quae eaedem a Polybio traditae sunt. ceteris autem locis
quis non videt Livi fidem atque auctoritatem valde esse imminutam, quin etiam ei in singulis

diffidere opus esse?

¹) Holmi (Oesch. Siz. ΙΙΙ p. 59) verba „nur wenige mussten niedergemacht werden“ conveniunt nec cum

Livio nec cum PolybiO, sed ficta sunt.
⁹) id quod Luchsius neglegit, qui dicit: „magna pars“ opponuntur ei ‚,pauci“‚ qui suis locis remanserant

ibique a Romanis in cubilibus opprimuntur.

