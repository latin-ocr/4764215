xvii

 

ln Syracusarum oppugnatione describenda quae ratio intercedat
inter Polybium et Plutarchum.

Syracusarum oppugnatio a Plutarcho narrata est Marcelli vitae capp. 13—19.

Ac primum si quis quaerit, num de uno eius libri loco, unde originem habeat, disputare
liceat, tota vita accurate examinata id fieri posse mihi persuasum est. nam partes vitae Marcelli
alias ab aliis auctoribus depromptas esse ea tabula, quae est in Soltavi libro „de fontibus
Plutarchi in secundo bello Punico enarrando“ p. 105 sq„ videtur esse comprobatum. quam
tabulam etiamsi plane rectam esse concedere non possum, tamen rem iterum accuratissime
perscrutatus cum Soitavio1) prorsus consentio ipsam de Syracusarum oppugnatione narrationem
ex Polybio manasse. Ἴ

F. Leo autem libro de biographia Graecolatina Plutarchum et in aliorum Romanorum et
in Marcelli vita ita usum esse aliorum, qui vitas eorum iam antea composuissent, scriptorum
libris ostendit, ut, quae ab eis accepisset, eleganter atque artificiose tractaret.²) recte igitur: „Die
Quellenuntersuchung,“ inquit „wird durch solche Erkenntnis natiirlich nur immer um eine Etappe
zuriickgeschoben“ (p. 176). itaque, ut quid velim recte intellegatur, iam nunc dico hac disputationis
parte me quaesiturum esse, ex quibus fontibus hauserit ille vitae Marcelli scriptor nobis ignotus,
quem Plutarchus secutus est.

lam ad singulas res transeamus.

Plut. c. 13 vers. l—7³) consentiunt cum Livio. verba igitur a Polybio profecta esse possunt.

Quae cap. 13 reliqua sunt — agitur de eis qui ex Cannensi clade effugerant —- omnia
praeter extremam sententiam compluribus apud Livium locis (XXll 58 ss.; XXill 25, 7; 31, 4—6;
XXlV 5 extr.—7, 4) dissipata inveniuntur. neque vero ignota fuit haec res, cum, quanta Romani
fuerint in rebus adversis constantia, usitatum rhetorum exemplum fuisse videatur, neque quae
apud Livium xxii 58 ss. et ΧΧΙΙΙ 25 narrantur, quamquam ad librorum argumenta non multum
valent, desunt in Livi periochis, in quibus tales narratiunculas saepius afferri satis constat.

Nullius autem momenti est rem apud Livium inter oppugnationem Syracusarum et
expugnationem, apud Plutarchum haud multo post imperium a Marcello susceptum factam esse
narrari: is enirn cum animi delectationem, non subtilitatem rerum appetat, neglegit temporum

ordinem. — Plutarchi igitur c. 13, 7—32 narratiuncula videtur ex Livio excerpta ex collectione
quadam exemplorum memorabilium inserta esse.⁴)
- ¹) cf. p. 19 ss.

²) cf. p. 161.

³) locos afferam secundum Caroli Sintenis editionem maiorem Lipsiae 1841 editam.

⁴) Polybius enim quin rem iam narraverit dubito. ceterum cf. Soltav., De fontibus Plut., p. 29 s.
Hesselbarthius, Untersuchungen zur 3. Dekade des [iv. p. 535,” si recte iudicat sentenRam extremam (v. 29—32)
ex Liv. XXV! 21, 2 permutando ortam esse, quodammodo confirmat, quod supra dixi.

