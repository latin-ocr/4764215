V

 

Sed priusquam ad ipsam oppugnationem transeam, nunc eam rerum antea gestarum
partem, quae et a Livio et a Polybio nobis servata est,¹) consideremus, quia non solum eadem
ratio quae postea in oppugnatione describenda inter auctores illos videtur intercedere, verum
etiam Ahrendtius ex horum quoque capitum collatione nonnulla argumentatus est.

Jam vero id monendum est Livium, cum multo brevius angustiusque res narret, quam
Polybius, non solum, quae ei levioris momenti videatur, omittere,²) sed etiam, quae est ratio
eius scribendi, et narratas res in breviora verba contrahere et hie illic ad exornandam orationem
verba inserere, quae Livi esse fere semper facile cognoscitur.

Pol. Vll 2 et Liv. XXIV 6. — nunc singula deinceps verba scriptorum persequar. ac
primum notandae sunt similes constructiones ἐκχωρήσαντος τοῦ Θράσωνος et „Thrasone sublato“.³)
tum secuntur verba, quae a Livio addita esse apparet „extemplo haud dubie ad detectionem res
spectabat“, aeque atque antea „quod unum vinculum curn Romanis societatis erat.“ paulo post
respondent inter se verba πρεσβευτὰς πρὸς τὸν Ἀννίβαν πέμψαι et „legatique ad Hannibalem missi“‚
quo loco Liviuscum accuratiorem explicationem omittit tum legatorum nomina, quae saepe
apud eum desiderantur, cf. Pol. Vll 4,1 et Liv. XXlV 6‚7; Nissen p. 28; Guil. Michael p. 27.

Tum Livius quamquam gravissimas tantum res ex Polybio excerpit, tamen verbis quidem
nonnullis auctorem prodit; ci.

Ἀννίβας δὲ . . . . πάλιν ἀπέπεμπε . . . ac remissi ab eo
σὺν δὲ τούτοις Ἀννίβαν cum Hannibale

Hippocratis quidem et Epicydis originem brevius aliisque verbis narrat quam Polybius,
sed, quod „materno genere“ addit, alius fontis iudicium non est. nam ad consequendam civitatem,
quam fratres habuisse et Polybius dicit et ipse verbis „Poeni ipsi“ significat, necessarium esse
ratus matrem quoque eam habuisse scripsit „Poeni materno genere“.⁴)

Deinde dicit Livius ἓ 3 „iuncta societas Hannibali ac Syracusano tyranno“, quod apud
Polybium non invenitur, atque ἓ 7 comperimus ex societate cum Hannibale pacta foedus inter
Hieronymum et Carthaginienses factum esse ea conditione, ut Sicilia divideretur. neque tamen
de Siciliae divisione Hannibal societatem iungere poterat, sed de auxiliis subsidiisque ex pacto
mittendis. Hieronymo autem si de Siciliae divisione convenire volebat, non iungenda societas
cum Hannibale, sed Carthaginem ipsam mittendum erat. hoc igitur loco in narratione Liviana
aliquid obscuri inesse videmus, quod apud Polybium non invenitur; is enim proprie dicit
Hieronymum legatos ad Hannibalem misisse δοὺς ἐντολὰς λαλεῖν ὑπὲρ κοινοπραγίας τοῖς
Καρχηδονίοις, i. e. de rebus communiter gerendis. hoc igitur loco non habemus duas traditiones,
quae inter se discrepant, sed Livius in vertendo et propter neglegentiam levitatemque et brevitatis
effectusque causa libenter pro praeparatis ponit res factas: itaque h. l. dicit „iuncta societas“
neque aliter ξ 7 ,‚convenit“, ubi apud Polybium (Vll 4‚1.3. 7) de tractandis tantum conditionibus

¹) Pol. Vll 2—4; Liv. XXIV 6.

²) itaque, si quid deest apud eum, inde ullum argumentum alienae auctoritatis duci non potest.

³) Hoc Livi loco demonstratur verba illa ἐκχωρήσαντος τοῦ Θράσωνος, quibus excerptor ὅτι μετὰ τὴν
ἐπιβουλὴν τὴν κατὰ Ἱερωνύμου τοῦ βασιλὲως Συρακοσίων anteposuit, sine dubio Polybi esse neque recte iudicare
Buettnerum-Wobstium, qui haec quoque tria verba excerptori attribuit.

⁴) Livius enim, si quis in civitatem susceptus esset, et patrem et matrem cives tuisse arbitrabatur: apud

Carthaginienses autem in unius patris civitate ius civitatis positum tuisse veri similius est, ci.Meltzer, Gesch. d.
Karthager ΙΙ p. 18 s. cf. Herodot. Vll 166 ‘Aptamg Καρχηδόνιος ἐὼν πρὸς πατρὸς, μητρόθεν δὲ Συρηκόσιος, qui locus
iere concinere videtur cum Livio. non recte igitur verba illa a Livio addita Ahrendtio (p. 38) argumento sunt. voces
quoque „nati Carthagine“ ad ipsum Polybium referri possunt, cuius gravissima verba πολιτευομένους παρὰ Καρχηδονίοις
Ahrendtius plane neglegit. cf. etiam Guil. Michael p. 26.

