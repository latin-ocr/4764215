affl&

Plut. c. 14, 1-14 cum Liv. xxiv c. 30—33 consentiunt — imprimis respicias ἡβηδόν
ν. 8 et „puberum“ c. 30, 4 *; nihil igitur obstat, ne Polybius auctorem fuisse existimemus.
legatos autem a Marcello missos in urbem ipsam pervenire, cum apud Livium extra portam
retineantur, Plutarchi levitati tribuendum est, neque vero eo efficitur Polybium eodem modo rem
narravisse, quo Plutarchum, Liviumque hoc loco Polybium mutavisse. ¹)

Plut. c. 14 v. 14-20 cf. cum Polyb. Vlll 5-6, 2. Plutarchum v. 15 a Livio dissentire,
cum Polybio consentire videmus. nam quae verba Plutarchus dicit Ἀππίου μὲν τὸν πεζὸν ἐπάγον-
τος στρατὸν, αὐτὸς δὲ (Μάρκελλος) πεντήρεις ἔχων ἑξήκοντα . . . . πλήρεις, paene eadem dicit
Polybius Vlll 5, 63 Livius autem tota in oppugnatione describenda neque Appium neque eius
imperium exercitus terrestris commemorat. sequitur, ut Plutarchus artius cum Polybio coniunctus
esse mihi videatur quam curn Livio. accedit, quod verba v. 14-17 cum Polybio prorsus
consentiunt, imprimis v. apud utrumque vocabulum πλήρεις, cum apud Livium neque vocem
„plenus“ neque aliam inveniamus, quae eandem vim habet.

Verbis quae secuntur sambucam in octo navibus inter se iunctis institutam esse Plutarchus
narrat; contra apud Polybium (cf. Livium) octo navium binae colligatae sunt.²) hoc autem quin
rectius sit quam illud nemo dubitabit. sed quod uterque eundem octo navium numerum com-
memorat, inde conici potest locum illum a Polybio originem habere eiusque verba ita corrupta
esse, ut vel Plutarchus vel is, quem secutus est, vocabulum σύνδυο neglegeret.

Plut. 14 ν. 20 verba ῆς ἄρα λόγος οὐδεὶς ήν Ἀρχιμήδει dependere apparet a Polyb. Vlll 5, 3
οὐ λογισάμενοι τὴν Ἀρχιμήδους δύναμιν.

c. 15, 4—8 Plutarchus brevem oppugnationem in terra factam praemittit, quam Polybius
(et Livius) postea demum c. 9 narrat. quod ad rem attinet, eadem uterque refert, etiamsi eadem
verba non invenimus; Plutarchus autem cum rem in universum potius narraverit verbisque velut
ὑπέρογκα μεγέθη ῥοίζῳ καὶ τάχει . . . ἀπίστῳ exornaverit, inepte ac stulte dicit ordines (τάξεις)
Romanorum muro accedere.

Plut. c. 15 v. 8328 secundum Polybium compositi sunt. Plutarchus enim Polybi Vlll
7, 8—Vlll 8, 5 descriptionem ita in suum usum vertit, ut hinc atque illinc ex consiliis rationi-
busque, quibus Archimedes urbem defendebat, quaedam decerpserit atque, ut rem exornaret,
ipse nonnulla adiecerit, quae pleraque inepta esse videbimus.³)

Primum enim Plutarchus addidit haec: v. 9 (κεραῖαι) τὰς μὲν (scil. ναῦς) ὑπὸ βρίθους
στηρίζοντες ἄνωθεν ὠθοῦσαι κατέδυον εἰς βυθόνς i. e. tollenones naves desuper subvaquam premunt.
sed de machina, quae tam ingenti vi premere possit, cogitari nequit. apud Polybium veroilli
tollenones lapides demittunt.

Deinde naves manibus ferreis sublatas περιδινουμὲνας scopulis afflictas esse Plutarchus
narrat. quam inepte! nam si scopuli rupesque ante murum fuissent, eo loco impetus fieri non
potuisset.

Postremum dubitari potest, unde sumpserit Plutarchus, quae addidit v. 11 (χερσὶ σιδηραῖς)
ἢ στόμασιν εἰκασμένοις γεράνων. iarn vero haec γέρανος machina erat veteribus hominibus ex re
scenica haud ignota, cf. Poll. lv 130 ἡ δὲ γέρανος μηχάνημά ἐστιν ἐκ μετεώρου καταφερόμενον ἐφ’
ἁρπαγῇ σώματος (οἵ. ad rem Etym. Magn. 228, 2); videmus igitur hanc machinam in spectaculis
eadem ratione usui fuisse. itaque verba ἢ στόμασιν εἰκασμένοις γεράνων addita sunt a Plutarcho
(vel a vitae scriptore, quem secutus est).

 

¹) cf. Niese, Gesch. der gr. u. mak. St. ll 527 adnot. 1, qui Livium rem mutasse putat.
²) de hac discrepantia vide Ahrendt. p. 51, ὁ.
³) cf. Peter, Die Quellen Plut. in d. Biograph. der Romer 1865 p. 4 s.

