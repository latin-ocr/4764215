Π*Ν

Α. muner, De auctoribus rerum a M. Claudio Marcello in Sicilia gestarum,
Hal. 1882, p. 13 sq.

Η. Hesselbarth‚ Histor.-krit. Untersuchungen zur 3. Dekade des Liv., l·lal. 1889,
p. 474 sq., p. 499 sq.
W. Soltau, De fontibus Plutarchi in secundo bello Punico enarrando, Bonn. 1870.
Die Quellen des Liv. im 21. und 22. Buch, 1894. 1896.
Die griech. Quellen in Liv. Buch 23-30‚ Philolog. Llll 588.
Livius’ Quellen in der 3. Dekade, 1894.
Livius' Geschichtswerk‚ seine Komposition und seine Quellen, 1897.
Weissenborn-Miiller in ed. Liv„ cf. ad xxiv 5,4.
C. Miiller, FHG V p. Lx ξ 1 adnot.

Contra eos Ahrendtius in libro, qui inscribitur »Syrakus im 2. pun. Kriege<‹ l Quellen-
kritik, Konigsberg 1899, ostendere conatus est Livium cum Polybio ob eam causam consentire,
quod eodem auctore usi essent. quem auctorem cum Sicularum rerum scriptor aliquis fuerit,
Eumachum Neapolitanum esse putat.

ld autem verisimile non est. nam, ut omittam Eumachum illum videri satis ignotum
fuisse,¹) is, qui tantum inter Polybium et Livium consensum eo explicat, quod eundem auctorem
secuti sint, quid aliud quam Polybium haec loca plane descripsisse et ad verbum expressisse
iudicat? quem eadem ratione, qua ex. gr. Livius eum secutus est, ipsum aliorum verbis usum
esse existimare non possumus‚²) praesertim cum neque Eumachum neque alium eius generis
auctorem nominatim proferat.

His igitur praemissis Polybi et Livi verba ita inter se conferre volumus, ut Ahrendti
sententia qua ratione quibusque argumentis nitatur singulis locis consideremus.

Ahrendti autem argumentandi rationem, etiamsi ad suam rem idonea est, tamen non licet ita
adhibere. primum enim ab eo agitur separatim de eis locis, quibus Polybius et Livius consentiunt,
deinde de eis, quibus Livius aliquid omittit, quod apud Polybium invenitur, tum de rerum quae
inter eos sit discrepantia, postremo de eis, quae Livius accuratius Polybio narrat. eo modo plane
discisso contextu et continuatione narrationis singulisque locis per se consideratis assequitur,
ut argumenta vim quandam auctoritatemque habere videantur.

Sed ut omittam Livium non tanta cura aut diligentia, quanta Ahrendtius conicit, auctores
suos imitari aut verba eorum vertere solere, eo potissimum eum Polybium ipsum secutum esse
demonstratur, quod uterque plane eodem ordine res narrat. quam ob rem non difficile est res
ab iis narratas continuare unaque serie inter se conferre. quod si tactum erit, Ahrendti plurima
deinceps argumenta evanescent. nam semper fere facile ostendi potest, quomodo evenerit, ut
Livius hoc vel illud commutaret. ac profecto eo confirmatur sententia nostra, quod creberrime
Livius eis locis, ubi Abrendtius alterum cum altero discrepare vidit, maxime
obscurus est vel etiam plane secum ipse pugnat!³) id vero sine dubio apud Livium

’ quidem non fonti sed ipsi attribuere necesse est. his igitur locis Livium, ut saepissime tit, quae

Polybius tradit, quem ante oculos habebat, non satis recte intellexisse plane apparet, id quod
postea singillatim demonstrabitur.

 

 

 

 

¹) non commemoratur nisi apud Athen. Xlll 577 Α, et tortasse apud Phlegon.² mirab. c. 18; neque quando
vixerit, scimus.

²) Nunquam enim Polybius verba auctorum secutus est, quod fieri non poterat propter hiatum vitandum,
cf. Buettner.-Wobst. Beitr. z. alt. Gesch. V p. 99 s.

³) quam ob rem Ahrendtius ipse in libri sui parte ll anno 1905 edita plerumque Polybium, non Livium
sequi coactus est.

